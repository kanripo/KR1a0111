# -*- mode: mandoku-view -*-
#+TITLE: 兒易內儀以
#+DATE: 2018-03-31 09:02:54.183253
#+PROPERTY: ID KR1a0111
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 自序
<pb:KR1a0111_WYG_008-1a>¶
兒易外儀自序¶
凡儀所設皆易本情當其㑹心覺龍馬在側而顧外之¶
者以其假圗召策假版陳圗不免枝游近於小道又以¶
圗象所渉意在明兒墨守先儒不敢自出而兒得之則¶
生戲謔所以外之也内之視外譬立閨寢觀乎衢巷衢¶
巷蕩雜不如閨寢秘清夫易之為道固為轉逐而外者¶
也隂陽大義移而卜筮筮言取易卜言不取易而亦曰¶
易爾其外至於風角鳥占青烏禄命亦歸易焉其外至
<pb:KR1a0111_WYG_008-1b>¶
於博奕之戲範圍錯綜亦歸易焉天下之敢䙝用易如¶
此然即以為非易所有又不可也崇禎辛巳相月倪元¶
璐¶

