# -*- mode: mandoku-view -*-
#+TITLE: 兒易內儀以
#+DATE: 2018-03-31 09:02:54.071705
#+PROPERTY: ID KR1a0111
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 義例八明
<pb:KR1a0111_WYG_007-1a>¶
兒易外儀義例八明¶
明類第一¶
開物成務前民之道以所繇來故曰原始剛柔摩盪發¶
卦之功以其本事故曰正言觸類引伸窮卦極變以其¶
竭材故曰能事彌綸天地包洪貫纎以其䆒功故曰盡¶
利化而裁之其究不廢以其扶敗故曰曲成平之傾之¶
其責有歸以其重舉故曰申命¶
易冒易生易凖易至易則易衍易行易能入者易
<pb:KR1a0111_WYG_007-1b>¶
所繇作也易居者六十四卦之所繇見也易適者卦之所繇極于四千九十六者也易列易位易數易兼易索易倚易推易制易求易見易類易嚮易治易作易㑹易通易小易初卜八者易之義務于是則無遺也易相易教二者繫之中易者也¶
明目第二¶
道宿于奥文警其鞬二經十翼一字制之斷辭則備静¶
而正矣
<pb:KR1a0111_WYG_007-2a>¶
凡曰冐曰生之類三十字者易之日也¶
明儀第三¶
表著形設此之謂儀太極立質天地陳儀儀猶禮也亦¶
曰華也亦曰章也亦曰義也亦曰議也¶
易不得儀猶心欲明不得口也¶
明圗第四¶
圗以就版非必親儀命儀事易命圗教兒事易毋泥教¶
兒毋驚毋泥必變毋驚必循變易易盡循易兒明
<pb:KR1a0111_WYG_007-2b>¶
儀以窮易凡所創獲之義諸儒所未𤼵者皆歸儀也圗則因版而設所以訓兒道存淺顯其義什九取之啟蒙葢使兒易曉耳凡讀兒易宜分兩觀以易求儀以兒求圗斯為不昩矣¶
圗有正文¶
易居易適易數易位之先後天易索易類易列易治是也卦象本是是圗適符之¶
圗有詁學
<pb:KR1a0111_WYG_007-3a>¶
易則易衍易行易推易倚是也假圗註易若訓詁然¶
圗有借形¶
易嚮易作易制易求是也假托以陳其象¶
圗有㑹意¶
易冐易生易凖易至易能易位之方圎圗易兼易見易㑹易通易小易初易相易教是也得其大意所在以圗㑹之
<pb:KR1a0111_WYG_007-3b>¶
准卦列八八八為盈六濳二躍客主外内内倚三才外¶
&KR0045;二儀濳體躍用濳本躍末濳静躍動濳幽躍顯若其¶
渾淪無有濳躍¶
列八成圗象八卦也濳必六者兼三才而兩之躍必二者一陰一陽之謂道也體用本末靜動微顯繫乎潜躍矣亦有渾八為一不分濳躍者易行易列易位易數易兼易倚易嚮易作易通易相易教之類是也¶
爻卦分黨以六聚居茍非其徒即不成聚不成聚者是
<pb:KR1a0111_WYG_007-4a>¶
曰敗也敗或用之敗或捄之¶
圗濳卦必六卦爻必六爻以類而從如四卦四爻或五卦三爻五爻三卦皆為敗格間有用敗者易作内大吕夾鍾姑洗仲吕夷則無射應鍾七圗是也以借爻卦紀義不可得拘有救敗省易㑹之同歸易通之不測是也以尊極故設此通之其餘皆以敗受惕擊敗之見于圗者易教之十四是也其不著圗者槩&KR0357;二策　有不敗而受惕擊者易見
<pb:KR1a0111_WYG_007-4b>¶
内悔吝凶厲二圗是也　極圗之類約五萬餘不能悉陳各舉其槩其圖多而全載者惟易居耳¶
明符第五¶
苞符貴徴符節求合圗之功臣是在符也¶
符為圗而設也凡圗之直截凖易者符之所明皆易凡圗之遷迂自出者符之所明皆圗也¶
明版第六¶
神蓍不生大易不輟天降之策貴乎自然刻木列象以
<pb:KR1a0111_WYG_007-5a>¶
類召朋凡十八營以盡爻策策周靈通筮事乃出¶
刻木或骨為版長寸廣半之凡六十四扇中為無極一太極一乾兊離震巽坎艮坤各二散爻竒偶各二十中為晝始一動爻竒偶各三法以八版成一圗可以八人聚求此為筮揲而𤼵凡欲筮者先一日召朋自八至兩毎人握八人少則兼攴照圖取策如所條數凡十八周盈三百八十四其明旦即用以揲不盈則已此法本之清源馬氏云自其
<pb:KR1a0111_WYG_007-5b>¶
卜四世祖宋&KR0935;門子所傳葢為神蓍難得以此為天授之策然馬氏有圗無辭人圗止十六今𤼵明而增益之使其義顯而數周也¶
極一而二隆太㝠無其為用也不可典要在圎成圎在¶
方成方在卦成卦在爻成爻在静成静在動成動在一¶
成一在十成十¶
極本一而列之為太與無者此亦為兒設耳極之為用無所不通遇卦即凖卦用遇爻即凖爻用用
<pb:KR1a0111_WYG_007-6a>¶
之即准有不用之即凖無用之圓則圓用之方則方用之静則静用之動則動如易列八卦少乾遇極即此作乾易居濳六爻少一竒遇極即此作竒易通不測以無為有易治姑洗以有為無易制用無極以當方易衍用太極以當圗易冐以極當静易治遇極當動易行以無極當一三五七九太極當二四六八十餘倣此¶
静極必動動極必變觀其㑹通剛柔相易
<pb:KR1a0111_WYG_007-6b>¶
陽□隂乂為動□乂之見可以通互如濳爻以六竒為乾或五竒一乂則乂即當竒以六偶為坤或五偶一□則□即當偶至二至三亦如之葢動極必變隂陽通易也然圗之可得而通者惟易至易居易適易推易制易類易㑹易小易初之易簡不設无成而已此外如易生易准易則易衍易行易位易倚易嚮易治易作易通易教易初之本末皆不可通者也
<pb:KR1a0111_WYG_007-7a>¶
别畫尊始明有祖也¶
圗云畫始者即是竒爻惟諸卦爻俱施絳采而此獨太素以别其他連段明包犧之始事¶
明策第七¶
竹箭至多神草至少有其命之則無靈凡夫策也者有¶
天有人有予有奪義命之經賞罰之紀正于此矣¶
神蓍不可必得截細竹寸許每人握三百八十四又公立三百八十四策於櫝中㑹探之法或八人
<pb:KR1a0111_WYG_007-7b>¶
或四人或二人八分版一四分版二二分版四主一為宗諸家就之應取策數彼此徴輸是為信策葢曰人之所助也其遇極見各循本數取諸櫝中是為順策葢曰天之所助也凡稱取者賞也惕擊者罰也惕擊之策歸之於櫝葢曰天罰之也　凡圗之相犯而兼者易冒兼易見元吉易則之河圗分數兼易綜易能兼易至之神易索兼易㑹蟄存之六陽六隂易倚掛之兩兼易數易兼易索之先
<pb:KR1a0111_WYG_007-8a>¶
天易㑹蟄存之六陽六隂易制兼易至之貞易類兼易適易相之十二取兼易至之貞易相之凡德兼易求之錯兼者以策多為主仍取策少之半¶
明揲第八¶
天錫節盈假爾泰筮分而為兩體用攝矣左揲以入得¶
餘為卦右揲八八得餘為之凡卦之能之焉則盡人謀¶
鬼謀如嚮者乎¶
如前法探策既盈翼日質明奉策以筮如易筮儀
<pb:KR1a0111_WYG_007-8b>¶
祝已信手中分三百八十四策為兩列于左右第一變取左策八揲之以視其餘餘　即乾餘二即兊餘三即離餘四即震餘五即巽餘六即坎餘七即艮無餘即坤本卦成矣第二變取右策除去六十四而數其餘餘一如本卦得乾即乾之乾二即乾之坤至于六十四即乾之未濟六十五復從乾始後皆倣此是為之卦取斷吉凶　卦占其載内儀
<pb:KR1a0111_WYG_007-9a>¶
兒易外儀版策式¶
版式照&KR0935;門譜¶

<pb:KR1a0111_WYG_007-9b>¶

<pb:KR1a0111_WYG_007-10a>¶
策式照&KR0935;門譜¶
截細竹為之長五寸五分人握三百八十四曰¶
信䇿公置三百八十四於櫝中曰順策¶

<pb:KR1a0111_WYG_007-10b>¶

