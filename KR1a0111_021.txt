# -*- mode: mandoku-view -*-
#+TITLE: 兒易內儀以
#+DATE: 2018-03-31 09:02:54.231590
#+PROPERTY: ID KR1a0111
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷十二
<pb:KR1a0111_WYG_021-1a>¶
欽定四庫全書¶
兒易外儀卷十二¶
明倪元璐撰¶
化裁之類曰曲成上¶
易會　易通¶
觀其會通以行其典禮所以徃來推行盡利趨¶
時者也¶
會通儀上
<pb:KR1a0111_WYG_021-1b>¶
儀曰夫易者盡天下之道而時以予物時以歸已時正¶
其名時遷其義其始不專起其終不分功甚騁而知還¶
者也故有至一而極之于無有一至不常而以謀其至¶
常易之于義也忽若我之忽若彼之忽若王之忽若霸¶
之忽若孩之忽若聖之忽若精之忽若魂之是故易有¶
以其無意聴物自遷極其所遷鬯物之意而不可以為¶
易無才者卦畫是也易有以其有意要物來附極其所¶
要役物之情而不可以為易無法者蓍揲是也是故聖
<pb:KR1a0111_WYG_021-2a>¶
人制畫既已建竒勢必生偶既已羣三勢必成卦既已¶
設卦勢必盈八既已累八勢必極乎六十四此非聖人¶
之使卦畫卦畫自使之然卦畫未奠聖人制之卦畫欲¶
盪聖人聴之是故竒而偶三而卦卦而八八而六十有¶
四者聖人之所不得不聴也若夫聖人幽贊而生蓍前¶
民而生揲假霸立義假要召盟其始也取諸參兩參天¶
倚圓兩地倚方圓猶環也曷解為三方如隅然何割止¶
兩聖人以為不三不兩則不可以倚數不可以倚數則
<pb:KR1a0111_WYG_021-2b>¶
不可以命揲故雖圓不可參亦參之方不可兩亦兩之¶
明因參兩生乎全半其術近霸此一要也大衍五十反¶
一而四十九聖人以為五十則偶偶不可以揲以偶揲¶
則不可以得䇿五九雖不必反亦必反之既已反之則¶
立其義曰天之生氣以虚來實其術近霸又一要也先¶
揲而掛一不掛一則不可通不通則二變三變皆不可¶
以成四與八繇是以為之說曰掛一以象三其實雖不¶
欲象三亦不得不掛一也其術近霸又一要也五九皆
<pb:KR1a0111_WYG_021-3a>¶
竒四八總偶今曰五四一其四而竒九八二其四而偶¶
求乎必得隂陽四亦可竒九亦可偶其術近霸又一要¶
也此四要者聖人力脅智取斷章舞文詘義就情求得¶
其事而其究不廢則歸自然陽以正陽隂以正隂卦以¶
著卦占以著占静以象静動以象動吉以嚮吉凶以嚮¶
凶是故易立其徳則必恣易所之不恣易所之則易繫¶
于徽纆易治其謀則必復易于辟不復易于辟則易脫¶
其輿輻不繫不脫一聴一要是可以明會通之義矣夫
<pb:KR1a0111_WYG_021-3b>¶
易必有會也必有通也其始會必終通也其始通必終¶
會也¶
會通儀下¶
召而居之曰會使而往之曰通書曰朝宗于海灃水攸¶
同此言會也浮泗達河逾沔入渭此言通也春秋曰盟¶
于首止盟于葵丘此言會也行父如齊荆人來聘此言¶
通也詩曰魚潜在淵此言會也或在于渚此言通也易¶
乾曰飛龍在天此言會也羣龍无首此言通也坤曰括
<pb:KR1a0111_WYG_021-4a>¶
囊无咎此言會也其血玄黄此言通也天下之道雖周¶
流六虚必有其宿雖不出户庭必有其游是故易曰聖¶
人有以見天下之動以觀其會通而行其典禮聖人之¶
言會通而歸諸典禮夫是則知典禮者易之奥者矣天¶
下學易不可以不知會通天下學會通不可以不知禮¶
禮曰道徳仁義非禮不成此言會也曰順人情之大竇¶
此言通也是故禮有以會為貴者五代邈逺而有同物¶
六府六律五教五刑璿璣龜筴金石干羽皮弁素積玄
<pb:KR1a0111_WYG_021-4b>¶
酒太羮師保疑丞三公四輔禮則貴會三王相師而不¶
拘貫尊神尊命祭闇祭明上庠下庠右學左學尚氣尚¶
臭貴肩貴髀深衣燕衣龍勺蒲勺禮則貴通冕弁兵革¶
不藏私家禮則貴會諸侯賜弓矢然後征賜鈇鉞然後¶
殺禮則貴通散齋七日致齋三日禮則貴會質明而始¶
行事晏朝而即退禮則貴通齋齋乎其敬愉愉乎其忠¶
禮則貴會夫何神明之及交夫何濟濟漆漆之有禮則¶
貴通王饋求備六榖六牲六清八物羞百二十品醬百
<pb:KR1a0111_WYG_021-5a>¶
二十罋禮則貴會月享明節春食麥羊夏食菽雞秋食¶
麻犬冬食黍彘禮則貴通王后褘衣夫人褕狄禮則貴¶
會夫人近后則服屈狄逺后則服褕狄禮則貴通耕籍¶
順等三公五推卿諸侯九推禮則貴會射人倒位三公¶
北面孤東面禮則貴通冡宰九式詔王禮則貴會王及¶
王后不會禮則貴通圭璧犧牲戎器珠錦不粥於市禮¶
則貴會質人掌市貨賄牛馬兵器珍異禮則貴通天子¶
試士射宫不能者不得與祭禮則貴會士使之射不能
<pb:KR1a0111_WYG_021-5b>¶
則辭以疾禮則貴通父在雖老不坐禮則貴會孫可以¶
為王父尸禮則貴通戰陣無勇非孝禮則貴會不徑不¶
游不敢以父母之遺體行殆禮則貴通是故禮者易之¶
所以命簉也文言曰嘉會合禮繫曰禮卑法地聖人以¶
元錫易即以亨錫禮以易侑天即以禮侑地易之會通¶
盡在於禮矣凡易以立我為會以交物為通禮以主義¶
為會以極情為通凡物會則必通通則必會于彼乎于¶
此乎則其務周其務周則其體固會通之為道所以制
<pb:KR1a0111_WYG_021-6a>¶
遷定流扼易使必典常扼禮使必方者也¶
易會圖之一蟄存潜六位縮卦為爻以一卦准一¶
爻陽准陽爻隂准隂爻取潜躍隂陽相配如躍¶
乾而潜六位為坎艮震俱陽竒即是潜躍俱乾¶
餘倣此¶
凡六陽之卦一¶
乾¶

<pb:KR1a0111_WYG_021-6b>¶
凡六隂之卦一¶
坤¶
凡一陽五隂之卦六¶
師　比　謙　豫　剝　復圖師一卦以例
<pb:KR1a0111_WYG_021-7a>¶
餘潜不拘何卦惟取隂陽與躍相配後倣此¶
凡一隂五陽之卦六¶
小畜　履　同人　大有　夬　姤圖小畜一¶

<pb:KR1a0111_WYG_021-7b>¶
凡二陽四隂之卦十五¶
屯　蒙　臨　觀　頥　坎　晉　明夷¶
蹇　解　萃　升　震　艮　小過圖屯一卦¶
以例餘¶
凡二隂四陽之卦十五¶
需　訟　无妄　大畜　大過　離　遯
<pb:KR1a0111_WYG_021-8a>¶
大壮　家人　睽　革　鼎　巽　兊　中孚¶
圖需一卦以例餘¶
凡三陽三隂之卦二十¶
泰　否　隨　蠱　噬嗑　賁　咸　恒¶
損　益　困　井　漸　歸妹　豐　旅¶
渙　節　既濟　未濟圖泰一卦以例餘
<pb:KR1a0111_WYG_021-8b>¶
右乾坤取信䇿四十八如重卦畫數六子取三¶
十六如卦位數雜卦取二十四得畫數之半¶
符曰卦蒂于爻萬苞于一六十四卦蟄而存之一竒一偶而已龍大極天下小則蠶蠋躍之而縱蟄之而存是故龍以其神自存人以其貞存龍清冷之龍化為白魚者龍自存也黄龍負舟視猶蝘蜓
<pb:KR1a0111_WYG_021-9a>¶
者人存龍也聖人之視物也細唐虞揖譲體以杯尊湯武征誅盡于方罫是故可以二帝三王之道愽奕飲酒也易會圖之二同歸潜宫二極棲于三卦三爻之間¶
其格已敗却以二極分司卦爻兩卦附太極兩¶
爻附無極各自成局餘一卦一爻躍之　潜躍¶
俱不拘何卦何爻¶

<pb:KR1a0111_WYG_021-9b>¶
右取順䇿十四卦八而爻六也信䇿十八通以¶
全卦六陽六隂十八畫數¶
符曰有本之義雖極散殊可得謀歸假以庖犧治兵陳師鞫旅命爻右翼使卦左甄執訊獲醜薄言
<pb:KR1a0111_WYG_021-10a>¶
旋歸右翼左甄同盤飲至矣夫兵不一執也右翼執干左甄必執盾豈可以干盾殊執遂離左右為吴越乎師之受律以将受命皇建有極其所受命者也易通圖之一不測凡得無極不能躍幾敗遇畫始¶
出見則下潜卦爻可悉不用即以無極一版凖¶
成潜宫全卦餘七版于中擇最勝二版躍之如¶
左圖即躍乾卦餘倣此　圖一以例餘
<pb:KR1a0111_WYG_021-10b>¶
右躍乾取信䇿十五坤十四震坎艮十一巽離¶
兊十雜卦陽九隂八取順䇿俱六信以陽隂取¶
竒偶順以凖六取六¶
符曰所以貴無為其窮有聖人盡性則能用無如制汞流連材錢貝是故天下之道争有則立盡握無為難知無則包萬萬不親無物之親無者一也
<pb:KR1a0111_WYG_021-11a>¶
無之倚一猶苞倚茁茁發拆達薦然悉出矣易通圖之二迭用四小卦或四散爻見少二卦或¶
二爻當敗得太極又見一動爻即此太極一位¶
凖作二卦或二爻卦成三全卦爻成一全卦矣¶
多下一版共餘散爻或小卦俱三版于中任擇¶
二版躍之如左圖卦躍散爻免敗爻躍純乾餘¶
倣此　卦爻各圖一以例餘¶

<pb:KR1a0111_WYG_021-11b>¶
右躍爻取順䇿三信䇿陽取五隂取二半取三¶
躍卦取順䇿三信䇿躍乾取十三坤十二震坎¶
艮九巽離兊八雜去陽七隂六順以一凖兩故¶
取三信以陽隂從竒偶
<pb:KR1a0111_WYG_021-12a>¶
符曰隂陽蟠虬猶鳥䑕共谷當相抱持鳥䑕為一離而出之飛飛循循一可兩也又譬圭璋本一玉耳玉體未分而緼珪璋不斵離之惡能兩用乎是故貴其動也動者所以設介明幽也京房曰積則暗動則明又曰無極主無以有為功附物而見一畫既揭隂陽熾然雖有無極苟無其一不能成質太極主静以動為才得兩而神發乎其機功用以興雖有太
<pb:KR1a0111_WYG_021-12b>¶
極苟無其動不能成用¶
兒易外儀卷十二
